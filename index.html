<!DOCTYPE HTML PUBLIC "-//W3C//DTD HTML 4.01 Transitional//EN"
        "http://www.w3.org/TR/html4/loose.dtd">
<html>
<head>
    <title>My Journal Pro</title>
    
<link rel="stylesheet" href="./bootstrap-4.0.0-beta-dist/css/bootstrap.min.css">
<script src="./bootstrap-4.0.0-beta-dist/js/bootstrap.min.js"></script>


 <link rel="stylesheet" href="style.css">

</head>
<body>

<div class="container">
        
<div class="intro"> 
        <p>In città l'unico esemplare italiano di <a href="http://www.lescienze.it/news/2017/10/04/news/nobel_chimica_2017_criomicroscopia_elettronica-3690737/" target="_blanck">Crio-Microscopio</a> è lo strumento messo a punto dai premiati: <br> <strong><em>Dobochet</em>, <em>Frank</em> e <em>Henderson</em></strong>.</p>
</div>

<div class="titolo" style="margin-left:10%; margin:16px">
<h1 class="text-primary"><span class="big-i">I</span>L <span class="red-nobel"><span class="big-n">N</span>obel</span> Abita Qui</h1>
</div>


<div align="right" style="background-color:#33befe; margin:30px; width:30%;" class="credit">
<small style="color:darkviolet;">
La Storia di <strong>Daniela Uva</strong>.
</small>
</div>




<div class="row" style="display:flex; border-color:orange;">

<div class="col-6">
<div class="text" style="margin:auto">

<p style="margin:6px">
<span class="red-c">C</span>'è un legame profondo tra Milano e premio Nobel per la chimica 2017. Perché è proprio qui che si custodisce l'unico esemplare italiano di crio-microscopio elettronico, lo strumento frutto delle ricerche di Jacques Dobochet, incontrato nei giorni scorsi a Stoccolma.
lo strumento si trova in seminterrato: torre N° del dipartimento di BioScienze dell'università statale. nel cuore di città studi.
</p>


</div>
</div>







<div class="col-6" style="margin:auto; border:1px solid green; border-radius:5px; background-color:#555" >

<div align="center" class="circle">

<img src="./images/laboratorio-crio-microscopio.jpg" alt="laboratorio crio-microscopio milano"/>

</div>      
</div>
        
</div><!--row-->
        
        
        
        

<center>

erson, per il loro contributo allo sviluppo della crio-microscopia elettronica, una tecnica che permette di ricostruire la struttura tridimensionale delle molecole con dettaglio atomico e che negli ultimi anni ha avuto un impatto enorme negli studi di biologia e farmacologia(red)

chimicafisicabiologia
Uno sguardo assai ravvicinato alla struttura e al comportamento delle molecole biologiche è possibile da qualche anno grazie ai progressi della tecnica di crio-microscopia elettronica, fondamentali per la produzione di nuovi composti chimici, in particolare nell’industria farmaceutica. Questi progressi sono valsi a Jacques Dubochet, Joachim Frank e Richard Henderson il premio Nobel per la chimica di quest’anno.

Jacques Dubochet è nato nel 1942 a Aigle, in Svizzera, attualmente è ricercatore dell’Università di Losanna, in Svizzera.

Joachim Frank è nato nel 1942 a Siegen, in Germania, attualmente alla Columbia University, di New York.

Richard Henderson è nato a Edimburgo, in Scozia, nel 1945. Ha conseguito il Phd all’Università di Cambridge, nel Regno Unito. Attualmente è ricercatore del MRC Laboratory of Molecular Biology dello stesso ateneo.

La microscopia elettronica è stata una delle tecniche più ingegnose e ricche di risultati scientifici di tutto il Novecento. Il principio di base è piuttosto semplice: superare i limiti d’ingrandimento della microscopia ottica sostituendo la radiazione luminosa con un fascio di elettroni, che secondo il principio della dualità onda-particella della meccanica quantistica, hanno una lunghezza d’onda decisamente inferiore rispetto a quella della luce. E in microscopia, la lunghezza d’onda della radiazione usata come “sonda” è proporzionale alle dimensioni che si possono osservare, o “risolvere” come si dice in gergo tecnico: nel caso degli elettroni, è possibile definire anche le posizioni di singoli atomi. Tutto ciò che occorre è un circuito elettronico progettato per interpretare la “risposta” del campione investito dal fascio di elettroni.

Nonostante gli enormi vantaggi evidenti nei campi più disparati della ricerca, la microscopia elettronica, nelle sue prime realizzazioni, aveva un limite fondamentale: non poteva essere usata sui delicati campioni biologici. Sfruttando un fascio potente, necessario per ottenere immagini con una risoluzione elevata, si sarebbe incenerito il materiale biologico, mentre con un fascio meno potente le immagini diventano molto confuse, vanificando gli sforzi di osservazione delle strutture più piccole. Inoltre, la microscopia elettronica richiede condizioni di vuoto piuttosto spinto, in cui però le biomolecole si degradano.

Il Nobel per la chimica 2017 alla crio-microscopia elettronica
La crio-microscopia elettronica ha permesso di ricostruire con grande dettaglio la struttura di molecole molto complesse: a sinistra, il complesso proteico che regola i ritmi circadiani; al centro, la molecola che regola la percezione della pressione dell'aria e consente il corretto funzionamento dell'udito; a destra, il virus Zika (Credit: Johan Jarnestad/The Royal Swedish Academy of Sciences)
Si iniziò a superare l’ostacolo già verso la metà degli anni settanta, grazie agli studi di Richard Henderson che all’Università di Cambridge ottenne un’immagine tridimensionale di una molecola biologica. Si trattava della rodopsina, una proteina che si trova avvolta in una membrana in organismi sensibili alla luce. Proprio la membrana e una soluzione di zucchero, glucosio per la precisione, applicata dai ricercatori proteggeva la proteina dai danni del vuoto, un fascio elettronico di limitata potenza fece poi il resto. Come risultato furono ottenute immagini con una risoluzione sufficiente a ricostruire, per la prima volta, la struttura tridimensionale della rodopsina. Negli anni successivi, le tecniche di microscopia elettronica migliorarono al punto da rendere possibile la ricostruzione della stessa struttura con una risoluzione atomica. Il risultato fu presentato dallo stesso Henderson nel 1990.

L’idea di Henderson per prevenire la disidratazione dei campioni prevedeva l’uso di una soluzione di glucosio, che però non era adatta per molecole biologiche solubili in acqua. Altri ricercatori avevano tentato di congelare i campioni, puntando sul fatto che il ghiaccio evapora più lentamente dell’acqua liquida. Il problema però era che i cristalli di ghiaccio alteravano il fascio di elettroni fino a renderlo inutilizzabile.

La soluzione del problema venne da Jacques Dubochet: raffreddare l’acqua così rapidamente da non dare tempo ai cristalli di formarsi. Le molecole di acqua potevano così rimanere in uno stato disordinato, simile a quello del vetro. Già nel 1982, il gruppo di Debouchet riuscì a “vetrificare” goccioline di acqua in etano portate alla temperatura di -196 °C. Dopo questo fondamentale traguardo, il ricercatore svizzero si dedicò a sviluppare una tecnica che sarebbe diventata la base della crio-microscopia elettronica. Iniziò a sciogliere i campioni biologici da osservare in acqua, che veniva successivamente vetrificata. E nel 1984 pubblicò le prime immagini di virus di diverse forme e strutture.

Il Nobel per la chimica 2017 alla crio-microscopia elettronica
Struttura tridimensionale del ribosoma: è evidente il progresso avvenuto nel 2013 con il miglioramento della tecnologia. (Credit: Johan Jarnestad/The Royal Swedish Academy of Sciences)
Compiuto questo primo passo, non restava che trovare come applicarlo in modo più diffuso. Sulle prime sembrava un’utopia, tuttavia sull’altra sponda dell’oceano c’era chi come Joachim Frank del New York State Department of Health, cercava per via teorica il modo di ottenere immagini tridimensionali a elevata risoluzione da immagini bidimensionali a bassa risoluzione ottenute con la microscopia elettronica. Frank riuscì infine a sviluppare un algoritmo matematico che consentisse a un computer di identificare schemi e figure ricorrenti all’interno di diverse immagini, rendendo molto più nitido il risultato finale. Questo obiettivo fu raggiunto da Frank già nel 1981, e già verso la metà degli anni ottanta il metodo era pronto per il grande salto: ottenere immagini tridimensionali. Per dimostrare le potenzialità del metodo, il ricercatore scelse il ribosoma, la gigantesca macchina molecolare responsabile della sintesi delle proteine all’interno della cellula: l’immagine tridimensionale della sua superficie stupì il mondo.

Nel 1991, preparando il ribosoma secondo la tecnica criogenica di Debouchet, Frank ottenne immagini con una risoluzione di 40 angstrom (un angstrom corrisponde a 0,1 nanometri oppure a dieci alla meno dieci metri, o a un decimiliardesimo di metro). Con nuove metodiche di rivelazione degli elettroni, la risoluzione è arrivata in anni recenti alla scala del singolo atomo. Ora la crio-microscopia elettronica è una realtà tecnologica a disposizione di molti laboratori nel mondo e ha permesso una rivoluzione della biochimica, perché permette di ottenere, come in un film, diverse istantanee di processi chimici che si svolgono alle scale atomiche e nell’arco di frazioni di miliardesimi di secondo.

        </center>
        
</div><!--container-->

</body>

</html>
